Familie en vriende het met hartseer kennis geneem van die dood van oud-inwoner Henk van der Linde (gebore Brazoz) wat gedurende die vroeë oggendure van Dinsdag, 19 April, sy stryd teen kanker verloor het. Die 57-jarige Henk (gebore op 26 September 1964) het vanaf einde 2002 tot Mei 2005 opgetree as regiment-sersant-majoor (RSM ) op Lugmagbasis Makhado. Nie lank daarna nie, was hy vir vyf jaar deel van die Aegis-organisasie wat help veg het vir die vryheid van Irak en in die stryd in Afghanistan. Met Henk se terugkoms na Suid-Afrika het hy opleiding gegee vir die Bakwena koning se sekuriteitsbeamptes, waarna hy besluit het om af te skaal en rustiger weivelde te gaan soek. Hy het in Januarie 2019 ‘n pos aanvaar as instandhoudingshoof by Curro Salt Lake School in Ballito, waar hy werksaam was tot die dag wat hy uitgevind het hy ‘n Graad 3-kankergewas bo sy een long. “Sy geveg was hard gewees, maar sy baklei kort,” het sy familie gesê. Wyle Henk word oorleef deur sy lewensmaat Elize Botha, dogters Anuscka en Veruscka van der Linde, ma Naomi Theron, broer André van der Linde en suster Cristelle Ronnebeck. Die familie het hul dank uitgespreek teenoor almal vir hulle woorde van vertroosting en ondersteuning in hulle tyd van hartseer. 