Limpopo se jong pluimbalspelers het hulle goed van hulle taak gekwyt deur algeheel derde te eindig tydens die B-afdeling van die nasionale o.19 interprovinsiale pluimbalkampioenskappe vanaf 3 tot 8 Julie in Bloemfontein. Die span het bestaan uit ses lede, waarvan vyf spelers van die Zoutpansberg Pluimbalklub was. Hulle was Elmay Koen, Shanri Lombard, Wilhelm Claasens, Tiaan Kotze en Danielle Dreyer. Die sesde speler was Vivek Cherian van Polokwane. Elmay is sewende gekeur uit 20 meisies ná afgeloop van die kampioenskappe, terwyl Shanri algeheel 10de en Danielle algeheel negende uit 20 meisies geëindig het. Wilhelm was vyfde uit 20 seuns, Tiaan vierde uit 20 seuns en Vivek agste. Die Limpopo-span het onder meer gespeel teen Grens, Vrystaat A en B en Boland. Dank is uitgespreek teenoor die klub se voorsitter en afrigter, Jimmy Scheepers, vir al sy moeite en om die kinders veilig te hou by die kampioenskap. Elmay se pa, Leon, het op sy beurt ook al die borge bedank wat dit vir Elmay moontlik gemaak het om te gaan deelneem. Jimmy het van sy kant af almal bedank wat die klub en spelers op welke wyse ook al ondersteun het.